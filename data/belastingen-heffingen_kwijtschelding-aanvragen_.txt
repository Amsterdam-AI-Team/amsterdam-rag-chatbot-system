[PAGE LINK: belastingen heffingen kwijtschelding aanvragen](https://www.amsterdam.nl/belastingen-heffingen/kwijtschelding-aanvragen/)

Kwijtschelding

Lijst
Kwijtschelding betekent dat u de gemeentelijke belastingen niet hoeft te betalen. Of u kwijtschelding krijgt, hangt af van uw persoonlijke financiële situatie.
[LINK: Voor welke belastingen](#PagCls_16980287)


[LINK: Voor welke belastingen](#PagCls_16980287) ?
Hebt u recht op kwijtschelding? Dan kunt u kwijtschelding krijgen voor deze 5 gemeentelijke belastingen:
[LINK: Afvalstoffenheffing](https://www.amsterdam.nl/belastingen-heffingen/afvalstoffenheffing/) voor het ophalen en verwerken van huisvuil en grofvuil
[LINK: Onroerendezaakbelasting](https://www.amsterdam.nl/belastingen-heffingen/ozb/) voor huiseigenaren
[LINK: Roe­ren­deruim­te­be­las­ting](https://www.amsterdam.nl/belastingen-heffingen/roerenderuimtebelasting/) voor ei­ge­na­ren van woon­bo­ten en woon­wa­gens
[LINK: Rioolheffing gebruikers](https://www.amsterdam.nl/veelgevraagd/rioolheffing-1665d) alleen voor woningen met een waterverbruik van meer dan 300m3. U kunt de kwijtschelding niet zelf aanvragen. Kijk verder bij Rioolheffing.
[LINK: Precario liggeld](https://www.amsterdam.nl/belastingen-heffingen/precario-liggeld/) voor gebruikers van woonboten

Kwijtschelding voor Waterschapsbelastingen
U kunt kwijtschelding krijgen voor deze 3 waterschapsbelastingen van [LINK: Waternet](https://www.waternet.nl/) :
Watersysteemheffing ingezetenen (voor gebruikers van woningen, één tarief per huishouden)
Verontreinigingsheffing (voor gebruikers van woningen die niet op het riool zijn aangesloten)
Zuiveringsheffing (voor gebruikers van woningen, woonboten, voor de reiniging van afvalwater)

[LINK: Hoogheemraadschap Hollands Noorderkwartier](https://www.hhnk.nl/waterschapsbelastingen)
Als u de aanslag waterschapsbelastingen ontvangt van [LINK: Hoogheemraadschap Hollands Noorderkwartier](https://www.hhnk.nl/waterschapsbelastingen) moet u daar de kwijtschelding aanvragen.

[LINK: Voorwaarden](#PagCls_16980277)
Dit zijn de regels voor kwijtschelding.
Laag inkomen: U en eventueel uw partner of medebewoner hebben een (gezamenlijk) inkomen op of rond bijstandsniveau. Dit na aftrek van de vaste uitgaven zoals uw netto woonlasten en uw ziektekostenpremie.
Bij ziet u wat bijstandsniveau is.
Weinig spaargeld en vermogen: U en eventueel uw partner of medebewoner hebben weinig spaargeld of ander vermogen.
Nog niet betaald: U kunt alleen kwijtschelding aanvragen voor bedragen die:
u nog niet hebt betaald.
u korter dan drie maanden geleden hebt betaald.

Goed om te weten
U kunt alleen kwijtschelding aanvragen als de belastingaanslag op uw naam staat.
U kunt niet opnieuw kwijtschelding aanvragen als u al een besluit over uw verzoek hebt gehad.
U kunt geen kwijtschelding aanvragen, terwijl uw bezwaar tegen de aanslag in behandeling is.
Belastingen beoordeelt uw aanvraag op basis van de situatie zoals die is op het moment van de aanvraag. Voorbeeld: u vraagt in 2023 kwijtschelding aan voor een aanslag uit 2022. Dan kijkt Belastingen naar uw situatie in 2023.
Belastingen kan een verzoek alleen beoordelen als u op tijd de gevraagde gegevens hebt aangeleverd.

Geldzaken

Spaargeld
U krijgt geen kwijtschelding als op al uw rekeningen samen meer staat dan:
Voor een alleenstaande: € 3.441,-
Voor een alleenstaande ouder: € 4.437,-
Voor gehuwden/samenwonenden: € 4.572
Hebt u iets meer spaargeld? Vraag dan toch kwijtschelding aan.
Bent u geboren voor 1 januari 1935? Dan mag u € 3.350 extra spaargeld op uw rekeningen hebben.

Toegestaan
Vakantiegeld: hebt u op het moment van toetsing tot maximaal 3 maanden geleden vakantiegeld gekregen? Dan mag u dat bedrag aftrekken van het saldo op uw bankrekening. Na 3 maanden geldt het bedrag als spaartegoed.
Tegemoetkomingskosten, giften van de gemeente voor bijvoorbeeld verhuiskosten, schoolkosten en kosten van arbeidsongeschiktheid: hebt u op het moment van toetsing tot maximaal 3 maanden geleden tegemoetkomingskosten ontvangen? Dan mag u dat bedrag aftrekken van het saldo van uw bankrekening. Na 3 maanden geldt het bedrag als spaartegoed.
Energietoeslag. Ook na 3 maanden geldt het bedrag niet als spaartegoed. Het recht op kwijtschelding voor de gecombineerde aanslag 2023 verliest u niet doordat u de energietoeslag hebt ontvangen.
Schade-uitkering: bedragen die u krijgt voor het vergoeden van specifieke kosten (=schadevergoeding), bijvoorbeeld een verzekeringsuitkering voor schade aan de woning, inboedel of auto worden 3 maanden lang buiten beschouwing gelaten bij de berekening van het vermogen.
Smartengeld: bedragen die uitbetaald zijn als smartengeld worden 4 jaar lang buiten beschouwing gelaten bij de berekening van het vermogen. Vanaf moment van de uitkering van het geld.
Studielening: hebt u als student naast de studiefinanciering andere inkomsten zoals bijvoorbeeld loon, uitkering, pensioen, ouderlijke bijdrage? Dan wordt het leningdeel van de studiefinanciering niet gezien als vermogen.

Niet toegestaan
Lijfrentepolis
Aandelen of andere beleggingen.
De overwaarde van een koophuis

Bezittingen

Niet-toegestaan
een motorrijtuig (zoals een auto, motor, brommer) dat meer waard is dan € 3.350,- (dagwaarde) dat u niet nodig hebt vanwege uw ziekte, handicap of voor het uitoefenen van uw beroep
een 2e motorrijtuig (auto, motor, brommer), ongeachte de (dag)waarde
een caravan, boot of vakantiehuis

Inkomensgrenzen voor kwijtschelding
U komt in aanmerking voor kwijtschelding van de gemeentelijk belastingen als uw netto inkomen op of rond bijstandsniveau zit. Dit na aftrek van uw netto huur en ziektekostenpremie.
De bedragen hieronder gelden in 2024 als bijstandsniveau.
Bijstandsniveau waarbij alle personen in het huishouden nog niet de AOW-leeftijd hebben:
€ 1.283,83 (netto per maand) voor een alleenstaande of alleenstaande ouder
€ 1.834,04 (netto per maand) voor gehuwden/samenwonenden
Inkomstennorm waarbij ten minste 1 persoon in het huishouden de AOW-leeftijd heeft:
€ 1.531,46 (netto per maand) voor een alleenstaande of alleenstaande ouder
€ 2.081,40 (netto per maand) voor gehuwden/samenwonenden

Kostendelers
Woont u samen met andere volwassenen (ouder dan 27 jaar)? In sommige gevallen kunt u dan woonkosten met hen delen. De gemeente gaat er vanuit dat jullie de kosten samen betalen. Dit noemen we de kostendelersnorm.
De hieronder genoemde huisgenoten tellen niet mee voor de kostendelersnorm:
Huisgenoten jonger dan 27 jaar.
Huisgenoten die een opleiding volgen die recht geeft op studiefinanciering.
Huisgenoten die een Beroeps Begeleidende Leerweg volgen.
Kamerverhuurders of kamerhuurders die met u een commercieel contract hebben en die huur betalen.
Woont u met iemand met wie u de kosten deelt? Dan gaat het normbedrag voor uw inkomen omlaag. Dit betekent misschien dat u geen recht hebt op kwijtschelding.

Extra voorwaarden voor ondernemers:
U bent een natuurlijk persoon (dus geen B.V. of andere rechtsvorm).
U en/of uw partner/echtgenoot hebt een Bbz-uitkering (Besluit bijstandverlening zelfstandigen).
U bent ondernemer, wanneer u zelf geld verdient, ook als dit een aanvulling is op loon of uitkering. U hoeft niet bij de Kamer van Koophandel (KvK) ingeschreven te staan. Staat u wel bij de KvK ingeschreven, maar verdient u als ondernemer geen geld? Dan ziet Gemeente Amsterdam Belastingen u toch als ondernemer.

[LINK: Checklist en aanvragen](#PagCls_16980280)
Wilt u weten of u kwijtschelding kunt aanvragen? Vul de checklist in.
[LINK: Checklist kwijtschelding](https://www.amsterdam.nl/belastingen-heffingen/kwijtschelding-aanvragen/wel-kwijtschelding/)
De checklist is een hulpmiddel. Door het invullen kunt u nagaan of u misschien recht hebt op kwijtschelding. Het invullen van de checklist is géén garantie dat u ook daadwerkelijk kwijtschelding krijgt.

Aanvragen
Als u kwijtschelding online aanvraagt hoeft u niet meteen bewijsstukken in te leveren. Zijn er na controle toch bewijsstukken nodig? Dan krijgt u een brief met een verzoek om die toe te sturen. Kwijtschelding aanvragen doet u via , hiervoor moet u inloggen met DigiD.
[LINK: Mijn Belastingen](https://belastingbalie.amsterdam.nl/)

Aangevraagd
Hebt u kwijtschelding aangevraagd voor de gemeentelijke belastingen of waterschapsbelastingen? Lees dan hier wat er met uw aanvraag gebeurt en wat u kunt doen als uw verzoek wordt afgewezen.
[LINK: Wat nu?](https://www.amsterdam.nl/veelgevraagd/kwijtschelding-aangevraagd-wat-nu-9b2b2)

Zie ook
[LINK: Hulp bij invullen van formulier](https://www.amsterdam.nl/zorg-ondersteuning/buurtteam-helpt-allerlei-vragen/)
[LINK: Advies bij het Sociaal Loket](https://www.amsterdam.nl/veelgevraagd/sociaal-loket-afspraak-maken-93413-kp)
[LINK: Contact met Belastingen](https://www.amsterdam.nl/belastingen-heffingen/contact-belastingen/)
[PAGE LINK: belastingen heffingen betalen laat betaald](https://www.amsterdam.nl/belastingen-heffingen/betalen/laat-betaald/)

Te laat betaald
Op een belastingaanslag staat ook op welke datum u moet hebben betaald. Dat is de uiterste betaaldatum.
Betaal op tijd. Anders krijgt u te maken met extra kosten. U kunt op [LINK: verschillende manieren betalen](https://www.amsterdam.nl/belastingen-heffingen/betalen/) .

Kunt u niet op tijd betalen?
Kunt u niet meteen alles betalen? Dan kunt u [LINK: uitstel van betaling](https://www.amsterdam.nl/belastingen-heffingen/betalen/) aanvragen. Of u kunt met de afdeling Belastingen afspreken wanneer u gaat betalen. En hoe. Dat heet [LINK: betalingsregeling](https://www.amsterdam.nl/belastingen-heffingen/betalen/) .

Te laat betalen
Betaalt u te laat? Dan moet u extra geld betalen.
Dit gebeurt er als u te laat betaalt:

1.Herinnering
Als u de gecombineerde belastingaanslag te laat betaalt krijgt u eerst een brief. Bovenaan die brief staat: `Herinnering.` Als u deze brief hebt gehad, moet u binnen 7 dagen betalen. Bij andere belastingaanslagen krijgt u geen herinnering.

2. Aanmaning
Als u niet binnen 7 dagen betaalt, krijgt u weer een brief. Bovenaan deze tweede brief staat 'Aanmaning'. U moet binnen 2 weken betalen. En u moet extra geld betalen:
€ 9,- extra bij een aanslag tot € 454,-
€ 19,- extra bij een aanslag hoger dan € 454,-

3. Dwangbevel
Betaalt u na de aanmaning nog niet? Dan krijgt u weer een brief. Bovenaan deze derde brief staat 'Dwangbevel'.Dan moet u binnen 2 dagen alles betalen. En u moet nu ook de extra kosten van het dwangbevel betalen: Dat is € 46,- of meer.
Als u een dwangbevel heeft gekregen, kunt u nog steeds een [LINK: betalingsregeling](https://www.amsterdam.nl/belastingen-heffingen/betalen/) afspreken.

4. Loonbeslag
Betaalt u na het dwangbevel nog niet? Dan mag Belastingen geld afhalen van uw loon of uitkering. Dat heet loonbeslag.

5. Bezoek deurwaarder
Of er komt iemand van Belastingen bij u langs: een deurwaarder. Hij geeft u een brief. Dit heet een hernieuwd dwangbevel of een exploot. Daarin staat dat de deurwaarder uw spullen mag verkopen, bijvoorbeeld uw auto, televisie en meubels. Een exploot moet u zo snel mogelijk betalen.
U kunt ook nu nog steeds een [LINK: betalingsregeling](https://www.amsterdam.nl/belastingen-heffingen/betalen/) afspreken.
Zie ook: [LINK: Executieverkopen](https://www.amsterdam.nl/belastingen-heffingen/executieverkopen/)
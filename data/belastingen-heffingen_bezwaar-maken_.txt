[PAGE LINK: belastingen heffingen bezwaar maken](https://www.amsterdam.nl/belastingen-heffingen/bezwaar-maken/)

Bezwaar maken

Lijst
Als u het niet eens bent met een aanslag voor de gemeentelijke belastingen, kunt u bezwaar maken.



[LINK: Andere aanslag](#PagCls_16897215)

[LINK: Zo werkt het](#PagCls_16897195)
U kunt als particulier en als ondernemer bezwaar maken tegen alle gemeentelijke belastingaanslagen.
In uw bezwaar moet altijd staan:
Waarom u bezwaar maakt.
De datum en het aanslagnummer.
Uw naam en adres.
Hebt u de aanslag al betaald? Vermeld dan ook uw rekeningnummer.
U kunt in het bezwaar aangeven dat u uw bezwaar mondeling wil toelichten. Dat kan tijdens een hoorzitting. De [LINK: afdeling Belastingen](https://www.amsterdam.nl/belastingen-heffingen/contact-belastingen/) laat weten wanneer dat mogelijk is.

Niet betalen
Als u bezwaar maakt hoeft u het deel van het bedrag waar uw bezwaar over gaat niet te betalen totdat er een beslissing is. De rest moet u wel betalen.

Wees op tijd
U moet het bezwaar binnen 6 weken na dagtekening van het aanslagbiljet versturen. Als u het later doet, kunt u geen beroep meer aantekenen als u het oneens bent met de uitspraak op uw bezwaar.

Machtigen
Als u iemand een machtiging geeft, kan deze persoon namens u bezwaar indienen.

Hoe lang duurt het?
Wanneer uw bezwaar wordt afgehandeld hangt af van het moment dat wij uw bezwaar ontvangen. De datum van ontvangst vindt u in de ontvangstbevestiging.
Ontvangen wij uw bezwaar vóór 20 november van het jaar waarin u de aanslag kreeg? Dan handelen wij uw bezwaar vóór het einde van het kalenderjaar af.
Ontvangen wij uw bezwaar op of na 20 november van het jaar waarin u de aanslag kreeg? Dan handelen wij uw bezwaar binnen 12 weken na datum van ontvangst af.
Ontvangen wij uw bezwaar na afloop van het jaar waarin u de aanslag kreeg? Dan handelen wij uw bezwaar af vóór het eind van het jaar waarin wij uw bezwaar hebben ontvangen.

Online of per post bezwaar maken
U kunt uw bezwaar op 2 manieren indienen.

Online: ga naar 'Aanslagen' in .
U krijgt binnen 1 werkdag een ontvangstbevestiging.
U logt in met DigiD of eHerkenning.
[LINK: Mijn Belastingen](https://belastingbalie.amsterdam.nl)

Per brief
Zet uw handtekening onderaan de brief en stuur deze naar de [LINK: afdeling Belastingen](https://www.amsterdam.nl/belastingen-heffingen/contact-belastingen/) . U krijgt dan na ongeveer 2 weken een ontvangstbevestiging.

[LINK: Bezwaar toegekend](#PagCls_16897222)
U krijgt binnen 3 weken uw teveel betaalde bedrag terug. Als uw rekeningnummer niet bij ons geregistreerd staat, krijgt u binnen 3 weken een brief.

[LINK: Bezwaar afgewezen](#PagCls_16897198)
Als de [LINK: afdeling Belastingen](https://www.amsterdam.nl/belastingen-heffingen/contact-belastingen/) uw bezwaar heeft afgewezen, kunt u :
[LINK: in beroep gaan](https://www.amsterdam.nl/belastingen-heffingen/bezwaar-maken/beroep-gaan/)
[LINK: toch nog betalen](https://www.amsterdam.nl/belastingen-heffingen/betalen/)

Hebt u nog een onbetaalde aanslag waarvan de betaaldatum verstreken is? Dan kan Belastingen uw terugbetaling gebruiken voor de onbetaalde aanslag.
[LINK: Verrekening met een andere aanslag](https://www.amsterdam.nl/belastingen-heffingen/bezwaar-maken/verrekening-aanslag/)

Voorlopig bezwaar (pro forma)
U kunt ook voorlopig bezwaar bezwaar maken tegen de aanslag. Dit heet pro forma bezwaar. Het is een bezwaar waarbij u nog niet uitlegt waarom u bezwaar maakt.

Binnen 6 weken
Een pro forma bezwaar moet, binnen 6 weken na de datum die op de aanslag staat. Dat kan alleen per post. Na ontvangst krijgt u 6 weken de tijd om uit te leggen waarom u bezwaar maakt. Stuur uw brief naar de [LINK: afdeling Belastingen](https://www.amsterdam.nl/belastingen-heffingen/contact-belastingen/) .

Zie ook
[LINK: Bezwaar intrekken](https://www.amsterdam.nl/belastingen-heffingen/bezwaar-maken/bezwaar-intrekken/)
[LINK: Besluit niet op tijd ontvangen](https://www.amsterdam.nl/belastingen-heffingen/bezwaar-maken/besluit-tijd-ontvangen/)
[LINK: Uitstel van betaling](https://www.amsterdam.nl/belastingen-heffingen/bezwaar-maken/uitstel-betaling/)